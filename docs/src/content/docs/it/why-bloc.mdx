---
title: Perché Bloc?
description:
  Una panoramica di cosa rende Bloc una soluzione solida per la gestione dello
  stato.
sidebar:
  order: 1
---

Bloc rende facile separare la presentazione dalla logica applicativa, rendendo
il tuo codice _veloce_, _facile da testare_ e _riutilizzabile_.

Nella realizzazione di applicazioni "ready-for-production", la gestione dello
stato diventa un aspetto cruciale.

Come sviluppatori vogliamo:

- sapere in qualsiasi momento in quale stato si trova l'applicazione;
- testare facilmente ogni caso per assicurarci che l'app risponda
  appropriatamente;
- registrare ogni singola interazione dell'utente nell'applicazione in modo da
  poter prendere decisioni "data-driven";
- lavorare nel modo più efficiente possibile e riutilizzare componenti sia
  all'interno dell'applicazione che attraverso altre applicazioni;
- avere molti sviluppatori che lavorano senza problemi all'interno di un'unico
  sorgente seguendo gli stessi pattern e convenzioni;
- sviluppare app veloci e reattive.

Bloc è stato progettato per soddisfare tutte queste esigenze e molte altre
ancora.

Ci sono molte soluzioni di "state management" e decidere quale usare può essere
un compito scoraggiante. Non esiste una soluzione perfetta di "state
management"! Quello che è importante è che tu scelga quella che funziona meglio
per il tuo team e per il tuo progetto.

Bloc è stato progettato con tre valori fondamentali in mente:

- **Semplice:** Facile da capire e utilizzabile da sviluppatori con diversi
  livelli di competenza;
- **Potente:** Aiuta a creare applicazioni fantastiche e complesse componendole
  con elementi più piccoli;
- **Testabile:** Permette di testare facilmente ogni aspetto di un'applicazione
  così da poter evolvere il progetto in totale sicurezza.

L'obiettivo di Bloc è rendere i cambiamenti di stato deterministici: lo fa
controllando quando questi possono avvenire e garantendo che esista un solo modo
per aggiornare lo stato nell'intera app.
